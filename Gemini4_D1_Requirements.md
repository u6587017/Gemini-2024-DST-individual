# Requirements (functional and non-functional) of the Gemini project
## Team members
- นายธนวิชญ์ จึงกิจธนวัฒน์ 6587017
- นายจิตรกัณฐ์ ดำรงตระกูลวัฒน์ 6587051
- นายณปภัช นภัสนันท์ 6587053
- นายธัชกร โกมลคงอยู่ 6587055
- นายสันติภาพ โชติมานนท์ 6587105

## Functional Requirements

#### ระบบ
-	ระบบสามารถเข้าถึงได้ 3 ระดับ แบ่งเป็น 1. ระดับการสังเกตการณ์ (Observing Level): รองรับการดำเนินการทางวิทยาศาสตร์ตามปกติ เช่น การเก็บข้อมูลและควบคุมกล้องโทรทรรศน์ 2. ระดับการบำรุงรักษา (Maintenance Level): ใช้สำหรับการบำรุงรักษาและการวินิจฉัยระบบในช่วงเวลาที่ไม่มีการสังเกตการณ์ 3. ระดับการทดสอบ (Test Level): ใช้สำหรับติดตั้ง วินิจฉัย และสอบเทียบระบบย่อยต่างๆ
-	ระบบมีโหมดการเข้าถึง (Access Modes) แบ่งเป็น โหมดการสังเกตการณ์ (Observing) โหมดการเฝ้าสังเกต (Monitoring) โหมดปฏิบัติการ (Operation) โหมดการวางแผน (Planning) โหมดการทดสอบ (Testing) โหมดการบริหาร (Administrative)
-	ระบบต้องรองรับการทำงานด้วยวิธีลาก-วาง (Drag-and-Drop) สำหรับการปรับค่าหรือวางแผนการสังเกตการณ์
-	ระบบแสดงข้อมูล เช่น สภาพอากาศ หรือมุมมองของกล้อง
-	ระบบสามารถวางแผนแบบกราฟิกที่สามารถเลือกและปรับเปลี่ยนตำแหน่งเป้าหมายได้
-	ระบบรองรับการแสดงเส้นเวลา (Timeline) เพื่อดูตารางการสังเกตการณ์ล่วงหน้า
-	ระบบสามารถแสดงภาพจากกล้องพร้อมข้อมูลประกอบ เช่น ค่าความสว่างหรือคุณภาพของภาพ
-	ระบบมีการแจ้งเตือนแบบเรียลไทม์เมื่อระบบเกิดข้อผิดพลาด โดยแบ่งระดับเป็น Fatal, Serious และ Warning
-	ระบบมีโหมดการเฝ้าสังเกตแบบหลายจุด (Multipoint Monitoring) โดยอนุญาตให้ผู้ใช้หลายคนดูสถานะของระบบพร้อมกัน แม้จะอยู่ระยะไกล
-	ระบบมีสภาพแวดล้อมกล้องโทรทรรศน์เสมือนเพื่อให้นักดาราศาสตร์สามารถจำลองโปรแกรมการสังเกตการณ์ก่อนใช้งานจริง
-	ระบบสามารถจัดการเวอร์ชันของข้อมูลและแผนการสังเกตการณ์ได้
-	ระบบมีฟีเจอร์การตรวจสอบความสมบูรณ์ของข้อมูลและแจ้งเตือนเมื่อเกิดปัญหา

#### ผู้ใช้
-	ผู้ใช้สามารถดูข้อมูลแบบเรียลไทม์ เช่น สถานะของกล้องโทรทรรศน์หรือภาพที่กำลังถูกบันทึก
-	ผู้ใช้งานทุกคนสามารถเข้าสู่ระบบผ่านการ Login

#### นักดาราศาสตร์
-	นักดาราศาสตร์สามารถเข้าถึงระดับการสังเกตการณ์ (Observing Level) ได้
-	นักดาราศาสตร์สามารถเข้าถึงโหมด Planning, Observing และ Monitoring ได้
-	นักดาราศาสตร์มีความสามารถสร้างแผนการสังเกตการณ์และทดสอบผ่านกล้องเสมือน, เก็บรวบรวมและตรวจสอบความสมบูรณ์ของข้อมูลทางดาราศาสตร์ และสื่อสารกับเจ้าหน้าที่สังเกตการณ์เพื่อปรับปรุงแผน

#### เจ้าหน้าที่สังเกตการณ์
-	เจ้าหน้าที่สังเกตการณ์ทางวิทยาศาสตร์สามารถเข้าถึงระดับ Observing Level ได้
-	เจ้าหน้าที่สังเกตการณ์ทางวิทยาศาสตร์มีความสามารถเข้าถึงโหมด Observing และ Monitoring ได้
-	เจ้าหน้าที่สังเกตการณ์ทางวิทยาศาสตร์มีความสามารถรับแผนการสังเกตการณ์จากนักดาราศาสตร์และแปลงเป็นโปรแกรมสังเกตการณ์, ดำเนินการโปรแกรมสังเกตการณ์และตรวจสอบความคืบหน้า และตรวจสอบคุณภาพของข้อมูลที่เก็บได้

#### ผู้ปฏิบัติการกล้องโทรทรรศน์
-	ผู้ปฏิบัติการกล้องโทรทรรศน์สามารถเข้าถึงระดับ Observing Level, Maintenance Level และ Test Level ได้
-	ผู้ปฏิบัติการกล้องโทรทรรศน์สามารถเข้าถึงโหมด Observing, Monitoring และ Operation ได้
-	ผู้ปฏิบัติการกล้องโทรทรรศน์มีความสามารถในการสร้างแผนการสังเกตการณ์และทดสอบผ่านกล้องเสมือนน, เก็บรวบรวมและตรวจสอบความสมบูรณ์ของข้อมูลทางดาราศาสตร์ และสื่อสารกับเจ้าหน้าที่สังเกตการณ์เพื่อปรับปรุงแผนได้

#### ผู้สนับสนุน
-	ผู้สนับสนุนสามารถเข้าถึงระดับ Maintenance และ Test Levels ได้
-	ผู้สนับสนุนมีความสามารถเข้าถึงโหมด Monitoring, Operation และ Testing ได้
-	ผู้สนับสนุนมีความสามารถตรวจสอบความสมบูรณ์ของระบบและทำการแก้ไขได้

#### นักพัฒนาซอฟต์แวร์
-	นักพัฒนาซอฟต์แวร์สามารถเข้าถึงระดับ Maintenance Level และ Test Level ได้
-	นักพัฒนาซอฟต์แวร์มีความสามารถเข้าถึงโหมด Monitoring และ Test ได้
-	นักพัฒนาซอฟต์แวร์มีความสามารถทดสอบและตรวจสอบความเสถียรของระบบและแก้ไขปัญหาใหญ่ในกรณีที่ระบบทำงานผิดพลาดได้

#### ผู้ดูแลระบบ
-	ผู้ดูแลระบบสามารถเข้าถึงระดับ Observing Level, Maintenance Level และ Test Level ได้
-	ผู้ดูแลระบบมีความสามารถเข้าถึงโหมด Monitoring และ Administrative ได้

## Non-functional Requirements

#### UI(User Interface)
- UI (User Interface) ต้องใช้งานง่าย เรียนรู้ได้เร็ว และปลอดภัยสำหรับผู้ใช้ทุกคน 
- UI (User Interface) ควรมีความเรียบง่าย โดยเน้นการแสดงข้อมูลที่สำคัญและลดความซับซ้อนในการใช้งาน
- UI (User Interface) มีการใช้ไอคอน สัญลักษณ์ หรือสีที่ช่วยให้ผู้ใช้สามารถแยกประเภทข้อมูลหรือฟังก์ชันต่างๆ ได้ชัดเจน
- UI (User Interface) แสดงข้อมูลสำคัญ เช่น สถานะกล้องโทรทรรศน์ ตารางการสังเกตการณ์ และการแจ้งเตือน
- ระบบมีการออกแบบ UI ให้มีมาตรฐานเดียวกันในทุกหน้าจอ เช่น การใช้เมนู ขนาดตัวอักษร และรูปแบบปุ่มที่คล้ายกัน
- ข้อมูลสถานะของกล้องโทรทรรศน์และอุปกรณ์ต้องอัปเดตแบบเรียลไทม์ เช่น สภาพอากาศ ตำแหน่งเป้าหมาย หรือสถานะการสังเกตการณ์
- การนำทางในระบบต้องชัดเจนและลดจำนวนขั้นตอนในการเข้าถึงฟังก์ชันสำคัญ
- โหมดการเข้าถึงต่างๆ (Observing, Monitoring, Testing) ควรมีความแตกต่างเพียงข้อมูลที่แสดง ไม่ใช่รูปแบบอินเทอร์เฟซ
- ระบบมีการแจ้งเตือนแบบ Pop-Up และมีแถบสีที่เด่นชัดสำหรับข้อผิดพลาดหรือสถานะสำคัญ
- ปรับอินเทอร์เฟซให้เหมาะสมกับบทบาท เช่น นักดาราศาสตร์เห็นเฉพาะส่วนที่เกี่ยวกับการวางแผนและการตรวจสอบ แต่ผู้ปฏิบัติการเห็นส่วนควบคุมทั้งหมด
  
#### ด้านประสิทธิภาพ
- ระบบแสดงข้อมูลแบบอ่านอย่างเดียว (Read-Only) โดยไม่สามารถปรับเปลี่ยนค่าหรือส่งคำสั่ง
- ระบบการควบคุมและการถ่ายโอนข้อมูลต้องตอบสนองในเวลา 100-200 มิลลิวินาที
- ระบบรองรับปริมาณงานสูงสุด 100 ธุรกรรมต่อวินาที (TPS)
- ระบบสามารถประมวลผลการลดสัญญาณรบกวน (Noise Reduction) สำหรับภาพดาราศาสตร์
- ระบบต้องมีการตรวจจับและแจ้งเตือนข้อผิดพลาดอัตโนมัติ
- ข้อผิดพลาดของระบบย่อยต้องไม่ส่งผลกระทบต่อส่วนอื่นของระบบ 
- ระบบต้องรองรับการทำงานตลอด 24 ชั่วโมงทุกวัน พร้อมทั้งวางแผนการบำรุงรักษาเพื่อลดผลกระทบต่อการสังเกตการณ์ 
- ระบบต้องรองรับการเพิ่มเครื่องมือหรือการขยายขอบเขตการสังเกตการณ์ในอนาคต 
- ระบบต้องสนับสนุนการอัปเกรดแบบโมดูลและการผสานรวมส่วนประกอบใหม่อย่างไร้รอยต่อ 
- ระบบต้องรองรับการปรับเปลี่ยนโหมดการสังเกตการณ์และการกำหนดค่ากล้องโทรทรรศน์ในระหว่างการดำเนินงาน
- ระบบสนับสนุนการสังเกตการณ์แบบคิว (Queue-based Observing) เพื่อเพิ่มประสิทธิภาพการใช้กล้องโทรทรรศน์
- ระบบสามารถจัดลำดับความสำคัญใหม่ของโปรแกรมการสังเกตการณ์ตามสภาพอากาศและความพร้อมใช้งานของอุปกรณ์
- ระบบข้อมูลการสังเกตการณ์ต้องถูกเก็บรักษาและสำรองข้อมูลแบบอัตโนมัติ
- ระบบต้องมีสำเนาของข้อมูลดิบอย่างน้อยสองชุดเพื่อประเมินคุณภาพและสำรองข้อมูล
- ระบบควรสามารถใช้งานได้ทั้งบนเดสก์ท็อปและแท็บเล็ต เพื่อความสะดวกในการทำงานนอกสถานที่
- ระบบได้รับการออกแบบให้มีความ Fault Tolerance เมื่อระบบย่อยหนึ่งล้มเหลว จะไม่ส่งผลกระทบต่อระบบอื่นๆ

#### ด้านการรองรับ
- ระบบใช้ซอฟต์แวร์เชิงพาณิชย์ (Commercial Software) ที่รองรับมาตรฐานทั่วไป โดยแพลตฟอร์มที่เลือกต้องมีความยืดหยุ่น เช่น Windows, Unix-based systems
- ระบบใช้ EPICS (Experimental Physics and Industrial Control System) เป็นแพลตฟอร์มซอฟต์แวร์หลักในการควบคุมกล้องโทรทรรศน์และอุปกรณ์ที่เกี่ยวข้อง 
- ระบบต้องรองรับการทำงานระยะไกลผ่านโปรโตคอลมาตรฐาน เช่น TCP/IP หรือ Internet protocols ซึ่งมักดำเนินการบนระบบปฏิบัติการที่เสถียรและมีประสิทธิภาพสูง
- ระบบจัดเตรียม API สำหรับการค้นหาและเรียกดูข้อมูล (Data Querying)
- ระบบสามารถรองรับการเข้าถึงอุปกรณ์ที่ติดตั้งพร้อมกันทั้งหมด โดยมีเพียงหนึ่งอุปกรณ์ที่ใช้งานอยู่ในขณะใดขณะหนึ่ง

#### ด้านการเข้าถึงและความปลอดภัย
- ระบบมีการจัดการสิทธิ์ตามระดับการเข้าถึง (Access Privileges) โดยผู้ใช้งานจะมีสิทธิ์ที่แตกต่างกันตามบทบาท (Roles) เช่น Astronomers, Telescope Operators, และ Support Staff
- ระบบต้องตรวจสอบสิทธิ์ก่อนการเข้าถึง
- ระบบมีการตรวจสอบสิทธิ์ระดับสูงสำหรับการเข้าถึงโหมดสำคัญ เช่น การควบคุมกล้องโทรทรรศน์หรือการตั้งค่าระบบ
- ระบบต้องรองรับการสื่อสารผ่านโปรโตคอลมาตรฐาน เช่น TCP/IP, SSH, หรือ HTTPS ซึ่งรองรับการเข้ารหัสข้อมูลระหว่างสถานีผู้ใช้และเซิร์ฟเวอร์ 
- ระบบต้องมี Error Logging เพื่อบันทึกเหตุการณ์ที่เกี่ยวข้องกับข้อผิดพลาด
- ระบบมีการแจ้งเตือนเมื่อมีการพยายามเข้าถึงโดยไม่ได้รับอนุญาต
- ระบบมีการแจ้งเตือนการทำงานที่ผิดปกติในระบบ
- ระบบมีการตรวจสอบข้อมูลย้อนหลัง (Audit Logs) โดยเก็บบันทึกกิจกรรมของผู้ใช้เพื่อตรวจสอบการใช้งานและเหตุการณ์ต่างๆ 
- ระบบจะป้องกันการเปลี่ยนสถานะหรือการทำงานผิดพลาดของส่วนที่ไม่ได้รับอนุญาต
- ระบบมีการจำกัดสิทธิ์ตามตำแหน่งที่ตั้ง เช่น คำสั่งควบคุมกล้องโทรทรรศน์อาจถูกจำกัดให้ใช้งานได้เฉพาะในสถานที่ที่ได้รับอนุญาต
- ระบบมีการเชื่อมต่อระยะไกลต้องมีการยืนยันตัวตนและมีการเข้ารหัสการสื่อสารเพื่อความปลอดภัย
- ระบบการป้องกันการผสมปนกันในส่วนของคำสั่งของผู้ใช้งานส่วนต่างๆของระบบและป้องกันการบุกรุกจากผู้ใช้ภายนอก
- ระบบมีการเข้ารหัสป้องกันการดักจับข้อมูลในระหว่างการส่งผ่านเครือข่ายที่เชื่อมต่อระยะไกล เช่น Remote Operations
- ระบบต้องเข้ารหัสข้อมูล (Data Encryption) เพื่อความปลอดภัย
- ระบบต้องมีการตรวจสอบสิทธิ์และควบคุมการเข้าถึงตามบทบาทของผู้ใช้
- ระบบต้องป้องกันการเข้าถึงจากระยะไกลโดยไม่ได้รับอนุญาต
-	ผู้ปฏิบัติการกล้องโทรทรรศน์มีข้อจำกัดที่ไม่มีสิทธิ์แก้ไขสถานะของระบบย่อยในระหว่างการทำงานปกติได้
-	ผู้ดูแลระบบมีข้อจำกัดที่ไม่มีสิทธิ์ควบคุมระบบโดยตรงในระหว่างการสังเกตการณ์ได้
-	นักดาราศาสตร์มีข้อจำกัดที่ไม่สามารถควบคุมกล้องโทรทรรศน์หรือระบบโดยตรงได้

#### ด้านการเก็บข้อมูล
- ระบบปฏิบัติตามมาตรฐานการเก็บข้อมูล เช่น การเก็บข้อมูลสำรองในระยะยาว
-	ระบบสามารถเก็บข้อมูลดิบจากกล้องโทรทรรศน์ เช่น ภาพและข้อมูลที่เก็บโดยตรง รวมถึงข้อมูลที่ผ่านการประมวลผล เช่น ข้อมูลที่ลดสัญญาณรบกวนหรือผ่านการคำนวณ และ การจัดเก็บ Metadata เช่น วันที่ เวลา สภาพอากาศ และตำแหน่งของเป้าหมาย
-	ระบบเก็บ ข้อมูลแผนการสังเกตการณ์ (Science Plans) รวมถึงเป้าหมาย เวลาสังเกต อุปกรณ์ที่ใช้ ข้อมูลการอนุมัติ และการปรับเปลี่ยนแผน
-	ระบบจัดเก็บ สถานะระบบและข้อผิดพลาด (System and Status Data) เช่น การบำรุงรักษาและ Error Logs
-	ระบบสามารถจัดเก็บ ข้อมูลผู้ใช้งาน (User Data) เช่น บัญชีผู้ใช้ บทบาท สิทธิ์การเข้าถึง และประวัติการดำเนินการ
-	ข้อมูลจัดเก็บในรูปแบบของ FITS (Flexible Image Transport System) files
-	ระบบสนับสนุน Relational Database สำหรับข้อมูลที่มีโครงสร้าง เช่น ผู้ใช้และแผนการสังเกตการณ์
-	ระบบรองรับ NoSQL Database สำหรับจัดเก็บข้อมูลโครงสร้างยืดหยุ่น เช่น Metadata หรือไฟล์ภาพ
-	ระบบสามารถจัดเก็บไฟล์ขนาดใหญ่ใน File Storage เช่น ภาพดาราศาสตร์
-	ระบบรองรับการเก็บ ข้อมูลสำรอง (Backup) หลายชุด และสามารถกู้คืนข้อมูลได้
- ระบบมีการใช้งาน Relational Database Management Systems (RDBMS) สำหรับการเก็บข้อมูล เช่น การเก็บค่าคอนฟิก การบันทึกข้อมูลดาราศาสตร์ และการจัดการคำสั่ง 
